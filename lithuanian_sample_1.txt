O jaunosios dienos mano! Kaip melsvam ore gervės nykstat jūs, tiktai ką pasirodžiusios... Žiūriu į jus pralėkusias, kaip į sapnągrazy, ir matau tik, kad jau artinas ruduo gyvenimo mano. O Ramūta! Kodėl nepažinau tavęs, dar mažutis, netalkas būdamas!Tada tokios gražios, laimingos buvo dienos. Būtume, už rankų susitverę, Šventosios pakrančiais vaikščioję, lakštingalos giesmiųklausę. Būčiau tave po miškus ir krūmus išvedžiojęs, paukščių lizdus parodęs, išsirpusių uogų parinkęs. Bet tu buvai toli nuomanęs, toli, ir aš net nežinojau, kad tu gyveni pasaulyje... Taip, nežinojau.., Bet jaučiau,.. Nuo pat mažų dienų tavo paveikslasmano širdyje gyveno. O kai, mokinu būdamas, traukiniu gimnazijon važiuodavau ir tavo tėvynės mirguojančius klonius ir laukus irgimtąjį sodžių pro langą išvysdavau, mano krūtinėje netikėtai sujudėdavo naujas, geras jautimas: kaip paukštis pro šalįpralekdavau, bet ilgai dar į išsitiesusį paveikslą žiūrėdavau, kolei jis visai iš akių neišnykdavo... 